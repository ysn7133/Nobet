---
sidebar_position: 12
---

# Dönem Onayla / Dönem Onayı Kaldır

Personele ilgili dönem için girişi yapılmış olan nöbet süreleri bu ekran üzerinden onaylanacaktır. Dönem onayı yapılmadan önce personelin nöbet sürelerinin hatasız şekilde aktarımının tamamlanmış olması gerekmektedir. Dönem onayla butonuna basıldığında açılan ekranda ilgili dönem için girişi yapılmış olan tüm nöbet bilgileri gösterilecek olup bu bilgiler herhangi bir satıra farenin sağ tuşuna basılarak excele indirilebilecektir.

Nöbet ödemeleri asıl bordro hesaplamaları tüm sağlık tesisleri için takip eden ayın 20’sinde Ek Ödeme Daire Başkanlığınca yapılacaktır. Sağlık tesisi kullanıcıları tarafından ayrı ayrı asıl bordro hesaplaması yapılamayacaktır. Kullanıcılar, asıl bordro tamamlandıktan sonra eksik ve hatalı ödemeler için fark ve ek bordro işlemlerini yapabileceklerdir. Asıl dönemde ödeme yapılmamış bir personel için ek bordro, asıl dönemde hatalı veya eksik ödeme yapılmış personel için fark bordrosu oluşturularak işlem yapılacaktır. Her dönem için bir personele sadece bir kez fark bordrosu hesaplaması yapılabilecektir.

Ek Ödeme Daire Başkanlığı tarafından hesaplamaların yapılabilmesi için tüm sağlık tesisleri tarafından dönem onayla işleminin belirtilen tarihe kadar yapılmış olması gerekmektedir. Kullanıcılar tarafından dönem onayı yapıldığında Ek Ödeme Daire Başkanlığı tarafından ilgili dönem kilitlenecektir. Kilit işlemi yapılıncaya kadar kullanıcılar onay yapmış oldukları dönemin onayını kaldırıp değişiklik yapabilecek ancak kilit işlemi yapıldıktan sonra herhangi bir değişiklik yapamayacaktır. Kilitlenmiş olan dönemde personele girişi yapılmış olan nöbet süreleri asıl bordro hesaplanıncaya kadar değiştirilemeyecek olup asıl bordro hesaplanmasından sonra fark bordrosu yapılabilmesi için değiştirilebilecektir.
